# vanilla-plus-mod
A Minecraft mod that adds more features to the game without ruining vanilla vibe.

Vanilla+ - це модифікація для Minecraft версії 1.21, створена на основі Fabric. Ідеєю цієї модифікації є розширення функціоналу Minecraft зі збереженням атмосфери чистої, "ванільної" гри.

## Що додає Vanilla+:
1. Перероблення системи крафту їжі: наявна система кулінарії в Minecraft часом виділяється дивними й не зовсім реалістичними рецептами. Наприклад, для того, щоб зробити хліб, треба просто покласти три колоски пшениці в ряд на верстаті, без будь-якої термічної обробки. Vanilla+ пропонує вирішення цієї проблеми шляхом зміни рецептів наявних страв, щоб їх не можна було зробити без підготовки; додавання нових кулінарних верстатів, на яких можна буде здійснювати більш реалістичне приготування їжі; додавання нових страв з уже наявних предметів, наприклад варене та смажене яйце. Окрім цього, в планах є додати кілька нових предметів їжі, наприклад, помідори, які можна буде вирощувати так само як і інші культури, і робити з них страви, наприклад, томатний сік і томатний суп.
2. Рідини для вже наявних субстанцій. Наприклад, молоко в Minecraft можна тільки збирати у відра, а мед - тільки у пляшки або у тверді блоки. Vanilla+ пропонує додати блоки рідкого молока, які можна розливати з відра й зберігати у великих власноруч збудованих резервуарах, а також блоки рідкого меду, які з часом перетворюються на тверді блоки, якщо рідина нікуди не розтікається, а перебуває у спокої. Оскільки з можливістю розливу молока може бути проблематично під час ігрового процесу пити його прямо з відра, натомість буде пляшка молока, яку можна випити й отримати ефект такий самий, як і від молока, тобто зняття всіх ефектів. Також, для можливості розливання рідкого меду буде додано відро меду.
3. Нові чари: Vanilla+ пропонує деяке полегшення гри шляхом додавання нових чарів, наприклад, Tree Capitator для сокири, з яким ламання одного блоку дерева зачарованою сокирою приведе до ламання всього дерева, або Smelting для кайла, з яким після ламання блоку руди металу (заліза, золота, міді) зачарованим кайлом випаде витоплений злиток.
4. Нові компоненти з червоного каменю: потенціал ванільних компонентів з червоного каменю справді величезний, адже відомі побудовані гравцями механізми, що мають повний функціонал невеликого за потужністю, але повноцінного комп'ютера прямо у грі. Але головною проблемою цих конструкцій є їхній величезний розмір. Vanilla+ пропонує полегшити життя будівельникам механізмів з червоного каменю додаванням блоків логічних вентилів типу AND, OR, XOR і т.д., а також блоку генератора періодичних імпульсів з можливістю налаштування частоти зміни сигналу.
5. Яблуня: ще однією нелогічною ситуацією в Minecraft є те, що яблука випадають тільки з листя дуба та темного дуба. Для виправлення цього непорозуміння, Vanilla+ пропонує нове дерево - яблуню, яка ростиме в дубових лісах, і з листя якої яблука випадають з більшою ймовірністю. Водночас із дуба й темного дуба яблука вже не випадатимуть.
6. Гармата, яка стріляє вогняними кулями: вогняна куля - це єдиний снаряд у грі, який гравець не може вистрілити сам, але яким його обстрілюють вороги. Vanilla+ пропонує зброю (Fire gun), яка матиме можливість запускати вогняні кулі, так само як це робить гаст чи іфрит.
7. Кинджали (Daggers): дешевший крафт, менше шкоди, але більша швидкість атаки.
8. Дитячі версії для скелета, скелета-висушувача, ендермена, відьми, розбійника: мають менший розмір, але стільки ж здоров'я й більшу швидкість, що ускладнює бій з ними.
9. Псевдоніми для наявних команд: Vanilla+ пропонує нові більш короткі псевдоніми для команд, які часто використовують. Наприклад, `/survival` замість `/gamemode survival`, `/night` замість `/time set night`, `/sun` замість `/weather clear` і т.д.
10. Досягнення (Advancements), які стосуються кожного з вище описаних нововведень та допомагають гравцю краще познайомитися з модифікацією всередині самої гри.

Також ближче до готовності буде створено документацію, в якій усе, що додає модифікація, матиме більш детальний опис, включно з рецептами крафту та зовнішнім виглядом.
