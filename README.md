# vanilla-plus-mod
A Minecraft mod that adds more features to the game without ruining vanilla vibe.

Vanilla+ - це модифікація для Minecraft версії 1.21, створена на основі Fabric. Ідеєю цієї модифікації є розширення функціоналу Minecraft зі збереженням атмосфери чистої, "ванільної" гри.

### 1. Перероблення системи крафту їжі
Всі рецепти їжі, що у ванільному Minecraft містили пшеницю, тепер замість неї потребують тіста.
Для того, щоб отримати тісто, спочатку необхідно перетворити пшеницю на борошно у верстаку, після чого додати до борошна відро води.
У результаті крафту з використанням тіста, виходить сирий варіант страви, який перетворюється на готову страву шляхом випікання в печі.

Реалізовано сирі варіанти для таких страв:
- суп з буряка;
- грибний суп;
- томатний суп;
- торт;
- печиво;
- гарбузовий пиріг.

Також додано томати, які можна добути у вигляді насіння, ламаючи високу траву, після чого можна виростити.
Томати можна їсти в сирому вигляді, також можна їх випекти або зробити томатний суп, після чого приготувати його в пічці.

### 2. Нові чари
Додано дві нові чари:
- Smelting (Переплавка): кайло з цими чарами здатне видобувати злитки з залізної, мідної та золотої руди;
- Tree Capitator (Вирубувач дерев): сокира з цими чарами здатна зрубати все дерево одразу після ламання тільки одного блоку (міцність сокири зменшується відповідно до кількості блоків у дереві).
Ці чари доступні для всіх кайл та сокир за винятком дерев'яних.

### 3. Нові компоненти з червоного каменю:
Додано наступні блоки для легшої роботи з червоним каменем, які замінюють ванільні реалізації, що потребують великої площі:
- AND Gate - логічне "І" - дає сигнал на виході, якщо є сигнали на всіх входах;
- NAND Gate - логічне "І-НЕ" - дає сигнал на виході, якщо немає сигналу хоча б на одному вході;
- NOR Gate - логічне "АБО-НЕ" - дає сигнал на виході, якщо немає сигналу на жодному вході;
- NOT Gate - логічне "НЕ" - інвертує вхідний сигнал;
- OR Gate - логічне "АБО" - дає сигнал на виході, якщо є сигнал хоча б на одному вході;
- XNOR Gate - виключне "АБО-НЕ" - дає сигнал на виході, якщо кількість ненульових сигналів на входах є парною (0 або 2), у випадку з 2 входами являє собою еквівалентність присутності сигналів на входах;
- XOR Gate - виключне "АБО" - дає сигнал на виході, якщо кількість ненульових сигналів на входах є непарною (1 або 3), у випадку з 2 входами являє собою присутність сигналу на одному вході та відсутність на іншому;
- Redstone Clock - генератор частотних імпульсів - видає сигнал з деякою періодичністю, яку можна налаштовувати натисканням правою клавішею миші, потребує ненульового сигналу на вході для роботи.
Всі з вищезгаданих блоків (крім NOT Gate та Redstone Clock, які мають 1 вхід), мають дві версії: з 2 або 3 входами. Додатковий вхід можна додати до блоку у верстаку.

### 4. Яблуня
Додано яблуню, яку можна зустріти у звичайному лісі. З її листя можна отримати яблука, натомість тепер з дуба та темного дуба яблука отримати не вийде, чим виправлено дивне застосування цих дерев у ванільному Minecraft.

### 5. Гармата, яка стріляє вогняними кулями
Додано гармату, яка здатна стріляти вогняними кулями. Випущений заряд має потужність, що відповідає вогняній кулі, яку випускає Гаст. Для стрільби необхідно мати вогняні заряди, також перезарядка гармати займає деякий час.

### 6. Кинджали
Додано кинджали, для створення яких потрібна одна палиця та одна одиниця відповідного матеріалу (за винятком незеритового кинджала, який можна отримати тільки шляхом оновлення діамантового кинджала). Кинджали наносять менше шкоди, ніж мечі, але мають більшу швидкість атаки.

### 7. Дитячі версії для скелета, скелета-висушувача, ендермена, відьми та павука
Тепер у світі з деякою ймовірністю можна зустріти маленьких скелетів, скелетів-висушувачів, ендерменів, відьом та павуків, розмір тут має скоріше косметичний ефект, аналогічно до маленького зомбі.

### 8. Псевдоніми до наявних команд
Додано псевдоніми до наявних команд, які дозволяють швидше й зручніше написати потрібну команду:
- команди зміни ігрового режиму: `/creative`, `/survival`, `/adventure`, `/spectator`;
- команди зміни ігрових правил: `/keepInventory` для збереження інвентаря після смерті, `/mobGriefing` для дозволу на пошкодження блоків мобами, динамітом і т.д.;
- команди задання часу: `/day`, `/night`, `/noon`, `/midnight`; `/clock` для отримання поточного часу;
- команди зміни погоди: `/sun`, `/rain`, `/thunder`;
- команди зміни старости: `/peaceful`, `/easy`, `/normal`, `/hard`;
- команда телепортації: `/tpall` - телепортує всіх гравців на задані координати;
- команди ефектів: `/speed`, `/strength`, `/jumpboost`, `/regeneration`, `/invisibility`;
- команди наборів предметів: `/kit starter`, `/kit battle`, `/kit builder`, `/kit miner`;
- команда `/clearEntities` для того, щоб прибрати всі сутності.

### 9. Досягнення
Додано досягнення, які допомагають гравцю ближче познайомитися з модифікацією:
- Get Flour - скрафтити борошно;
- Get Dough! - скрафтити тісто;
- Almost Done! - скрафтити сирий варіант страви;
- A pakhe yak! - приготувати страву в пічці;
- The forgotten fruit - добути насіння помідорів;
- Senior Pomidor - виростити помідор і добути його;
- Et tu, Brute? - скрафтити кинджал;
- I Smell Democracy! - скрафтити гармату, що стріляє вогняними кулями;
- Redstone Nerd - скрафтити будь-який з нових компонентів з червоного каменю;
- Pro Miner - накласти на кайло чари Smelting;
- Lumber Jack - накласти на сокиру чари Tree Capitator.
